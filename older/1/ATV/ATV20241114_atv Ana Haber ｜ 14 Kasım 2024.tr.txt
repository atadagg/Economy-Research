Çalışma ve Sosyal Güvenlik Bakanı Vedat Işıkhan belediyelerin SGK'ya olan borçlarının 96 milyar liradan 150 milyar liraya yükseldiğini açıkladı.

CHP'li belediyelerin % 67,5 AK Partili belediyelerin % 25'i MHP'li belediyelerin % 3'ü ve Dem Partili belediyelerin % 2'sinin devlete prim borcu var.

İlk borçlu belediyeler sıralamasında CHP'li belediyeler ilk beşte yer alıyor. İlk sırada İzmir Belediyesi var, 5,3 milyar lira olan prim borcu son 3 ayda 9,6 milyar liraya yükseldi.

İkinci sıradaki Ankara Belediyesi'nin borcu 5,7 milyar liradan 8,8 milyar liraya çıkarken İstanbul Büyükşehir Belediyesi de 3,3 milyar liralık borcu 5,9 milyar liraya çıkararak en borçlu belediyeler listesinde 3 sıraya oturdu.

Yıllardır AK Partili belediyelerin ödemediği SGK primlerini hepsini birden faizi ile birlikte bizden istiyorlar.

Özgür Özel borçların kendilerinden önceki döneme ait olduğunu söylese de veriler onu yalanlıyor.

Mansur Yavaş'ın ilk seçildiği yıl olan 2019'da belediyenin borcu 200 milyon liraydı. Oysa yıllar içinde SGK'ya olan prim borcu 44 kat arttı ve 8,8 milyar liraya ulaştı.

Aynı durum İstanbul için de geçerli. Yıl önce 361 milyon lira borcu olan İstanbul Büyükşehir Belediyesi yıllar içinde borcunu 20 kat artırdı ve bugün 5,9 milyar lira borcu var.

Üstelik ne Ankara ne de İstanbul büyükşehir belediyeleri SGK'ya ödeme ya da yapılandırma için başvurdu.

Sadece en borçlu belediyeler arasında yer alan İzmir Büyükşehir Belediyesi SGK'dan borçlarının taksitlendirilmesi istedi.

Özgür Özel'in bu tepkisi akıllara milyarlarca liralık konserlere ayrılan bütçeleri getirdi. Mesela Ankara Belediyesi 67 ayda 810 milyon lira konser harcaması yaptı ya da İstanbul Büyükşehir Belediyesi'nin 3 yıllık toplam konser gideri 5 milyar lira.